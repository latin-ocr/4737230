43

difficultatibus liceat taceam), quominus Ο. Muelleri¹) com-
mentum ,subeant arte' laudemus.

Ut Marklandus, ita etiam Kochius²) probe sentit
in hoc omnia· verti, ut adiectivum aliquod superiori illi
,accommoda' exaequandum indagetur. Sed neque huius
‚grandes’ nec Marklandi ,validi lacerti⁷ palaeographiae
rationibus tam sufficiunt, quam si ex mea coniectura
‚teretes’ substituemus. Quam vocem mihi imprimis Sueton.
Caesar. c. 45 suggessit, ubi legimus: ,Fuisse traditur ex-
celsa statura, colore candido, teretibusque membris,
ore paulo pleniore, nigris vegetibusque oculis, valetudine
prospera-¹ Notabilem vero inter hunc et nostrum locum
intercedere similitudinem cognoveris, si non modo versus,
qui proxime sequuntur, sed etiam vv. 8 et 9 eclogae nostrae
composueris:

‚Illic egregium formaque animisque videbis

Marcellum et celso praesignem vertice nosces.'
Catull. 61, 176: ,bracchiolum teres'. Horat. Carm. II
4, 21: ,Bracchia et voltum teretesque suras Integer
laudo’3 eiusd. Ep. XI 28. Ovid. Art. am. Ι 622. Lucret.
I 35. Stat. Achill. I 609. Verg. Aen. VIII 633.

IV 5, 11.

,Nunc cuncta veris frondibus annuis
Crinitur arbos, nunc volucrum novi
Questus inexpertumque carmen,
Quod tacita statuere bruma.'

Marklandus 'vocem ,veris’ his sollicitat: ,Frondi-
bus annuis veris’ ferri non potest, cum satis fuisset
dixisse ,frondibus annuis crinitur arbos.’ ,Vernis
frondibus' optimum esset3 sed quid tum fieret τῷ ,an-
nuis'. Itaque ,vernans' legi mavult.

 

¹) Quaest. Stat. Berol. 1861. p. 30.
²) L. c. p. 15.

