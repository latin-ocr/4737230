32

 

quidem Baehrensius et Polsterus esse fingunt, opportune
respondeat, admodum dubito. Nam de omnibus illis ad-
iectivis: totus, cunctus, solidus, aliis praecipue re-
spiciendum esse constat, e qua primaria vi secunda illa
significatio ,totus'‚ ,integer' iis fluxerit, quidque e re et
sententia iis sit contrarium atque oppositum. Itaque loco
nostro, quo de mutilandis vulnerandisque pueris sermo est
atque vox notione adiectivis ,saucius’, ,truncus', ,laesus',
aliis contraria et adversa praedita exspectatur, ‚solidus',
quod firmitatem densam cohaerentiamque concretam signi-
ficat, prorsus est alienum. Neque mirum, quod Polsterus
exemplis, quae ex Hor. Sat. Ι 2, 113 et II 5, 65 petivit,
non tam adiuvatur, quam redarguitur.

Quid vero opus est pluribus ad utrumque commentum
et ,totos' et ‚soldos' refutandum, cum quae sit vera loci
sententia, altera Baehrensii coniectura ,salvos’ luculen-
tissime innuat‘? Quae quanto illis magis loci nostri con—
dicioni et sensui conveniat, et sententiarum tenor resque
narrata optime docent et ipsius carminis verba haud pauca
demonstrant, velut v. 70: ,concussum vulnere corpus’, v. 72:
,pueri dolores', v. 74: ,intactos servare mares’, ,frangere
sexum.⁷ Nec tamen eam poetae verbis ausim inserere, quia
iusto longius a memoriae vestigiis recedit. Quapropter
synonymon quoddam ‚sanos' praetulerim Statioque vindi-
caverim, utpote quod minimam eamque facillimam littera-
rum traditarum ductuum mutationem desideret. Nam cum
haec vox in MSS. sic exarata fuerit ,3ᾶοε’, virgula supra
vocalem a scripta omissa sive potius cum altero eius ductu
in unum confusa est. Quo facto quid in spatii angustiis
librario cuidam esse potuit opportunius, quam litteram a
in partes singulas discerpere et vocem ,solos' effingere?
Sanus vero non solum is dicitur, qui bona valetudine
utitur, vel qui integer et liber a morbo vulneribusque est,
quae notio vel per se ipsa loco nostro egregie convenit,
sed etiam is, qui integris est membris et omni corporis
vitio vacat. Cf. Gell. IV 2: ,Quaerebant, num sanus esset,
cui dens deesset, qui non longe videret et mulier sterilis!

