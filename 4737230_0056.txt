46

’ Hic tibi sollemni memorabit carmine, quantus
Iliacas Geticasque domos quantusque nivalem
{grugii-agon quantusque iugis Erymanthon aquosis

Inscitam hanc vocum ,carmina' et ‚carmine' repe—
titionem tam nullo intervallo interiecto iure dicit Mark-
landus vixque a Statio profectam. Altera nimirum forma
est mendosa, attamen ambigi potest, utra sit exterminanda.
,Carmine' v. 99 recte habere Theb. VII 289: ,Bellaque
perpetuo memorabunt carmine Musae' evinci Mark-
landus probe animadvertit, idemque mihi ipsi eo facilius
persuadetur, quod v. 99 carminis significatio, qualiscunque
excogitari potest, necessario desideratur, cum versu superiore
neque sensus eam omnino requirat et Marklandi coniectura
,tempora⁷, sententiae optime accommodata, laurus alias
quoque res praeter earmina amantes fingi posse, luculentis-
sime doceamur.

Haec Marklandi coniectura, quae, non sine consilio
facta, audaciae reprehensione quadam premitur, Baeh-
rensio ne memoratu quidem digna videbatur. Quae res
non prohibuit, quominus alterum Marklandi inventum ,pec-
tine', quod ne auctori quidem ipsi placebat, sibi assumeret
versuique 99 insereret.

Ex iis igitur, quae attuli, lucide apparet periculum
esse, ne operam et oleum perdamus, nisi ,carmina' v. 98
deleamus vocemque cum superioribus ,chelyn' et ,vittas',
quoad eius fieri possit, artissime vi naturaque sua coniunctam
substituamus. Quod postulatum praeclare ,stamina' ex-
plent, quod vocabulum, cum de quolibet filo adhibeatur,
non solum lyrae chordas, sed etiam vatum vittas nostro
loco significare potest atque hac sua ampla notione maxime
idoneum se praebet, quo ,chelys et vittae’ ante memo-
ratae comprehendantur et repetantur. Huc accedit, quod
‚stamen' vel propter hanc vim carminis ipsius notionem
haud raro induit, de qua re Petrus Burmannus Secundus
ad Propertii Π 1, 9:

