11

 

15, 4.

V. 1: ,Non Helicona gravi pulsat chelys enthea plectro,
Nec lassata voco totiens mihi numina, Musas,
Et te, Phoebe, choris et te dimittimus, Euhan,
Tu quoque muta ferae, volucer Tegeaee, sonorae
Terga premas: alios poscunt mea carmina coetus?

Queckius et Baehrensius veteriorumque editorum
et interpretum complures in Politiani emendatione ,Tu
quoque muta’ acquiescunt, quam pro genuina archetypi
scriptura accipere videntur3 attamen, nisi omnia me fallunt,
corruptela in his verbis adhuc latet pessima, quam Poli-
tianus antitheto isto ficto ,muta ferae sonorae terga'
adeo non expedivit, ut etiam obscuraret obtegeretque. Nam
cum sententiam eam esse liqueat, ut Mercurius chelyn
premendo inhibeat et obmutescere iubeat, elocutionem
,muta ferae sonorae terga premere' durissimam ac paene
obscuram et perplexam tolerari non posse, nemo est, quin
sentiat3 etenim non solum, quia verbi premendi vis, ut
Barthius recte animadvertit, sententiae per se suppetit,
voce ,muta' facile caremus, sed etiam testudini epitheton
notione contraria vocique ,sonorus’ simili praeditum potius
convenit.

Proinde non mirum, quod Marklandus , Statiani
ingenii versusque componendi rationis unus omnium vir
peritissimus, Politiani invento repudiato Morellianam con-
iecturam ,Tu quoque amica’ haud prorsus spernendam
censebat, ea tamen re deceptus, quod oppositionem inter
verba ,amica' et ,ferae' intercedere putabat. In ver-
borum vero perpetuitatem cod. Par. et ed. Aldinae lectionem
‚Tuque inimica', quae quidem emendationis Politiani
auctoritatem nonnihil imminuit, cum ,Tuquoque muta’ in
‚Tuque inimica’ abiisse parum habeat probabilitatis, ita
admisit, ut aliorum coniecturis pateret locus.

Talis vero mihi obtigit emendatio, quae non solum
facillima sit, sed etiam, ut spero, verisimillima: ,T uque
invita ferae, volucer Tegeaee, sonorae Terga premas.'

