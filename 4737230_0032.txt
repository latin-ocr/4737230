22

 

Improba, sed medius per honesta et dulcia limes,
Incorrupte fidem nullosque experte tumultus

Et secrete, palam quod digeris ordine vitam,
Idem auri facilis contemptor et optimus idem
Comere divitias opibusque immittere lucem.'

Jure Marklandus v. 69 et codicum memoriam: ,Et
secrete palam' et Grevartii coniecturam ,Exsatiate
palam' aspernatus est: altera enim secum ipsa pugnat,
altera est absurda. Baehrensius vero patrocinatur voci
,secure' a Marklando excogitatae, cui hic ipse adeo diffi-
debat, ut se eam explicare non posse fateretur. Kochius
denique summa, ut solet, cum licentia verba ,Ambitione
p r o cul' commentus est. ¹)

Equidem conicio litteram N particulae ‚Nec' in initio
versus secundum sollemnem librariorum errorem facillime
excidere potuisse, quo facto syllabam ,ee' in particulam
,et' litterarum ductibus simillimam abiisse. Restitue ergo
vocabulum ‚Nec': iam intelleges et perspicies sententiarum
tenorem orationemque antithetis refertam: Atedio aureae
mediocritati inservienti tamque blanditia, quam honestate,'
tam hilaritate, quam gravitate ornato nec pigra quies placet
neque iniqua potentia neque ambitio improba. Qua re ei
contigit, ut incorruptam servaverit fidem neque ullos sit
expertus tumultus, quae res laude eo maiore videtur digna,
quia non procul a re publiea vel a coetu hominum, non
secretus vitam degebat, sed palam eam ordine digerebat.

Vocis autem ,secretus’ usum comprobat imprimis
Tacit. Ann. XI 21: ,dum in oppido Adrumeto vacuis per
medium diei porticibus secretus agitat, oblata ei species
muliebris’ et quae seqq. Senec. Herc. fur. 845: ,Turba
secretam Cererem frequentat! Mart. V11 31, 4 et 34, 8.
Horat. Sat. II 1, 713 Art. poet. 298. Lucret.V 448 et 449.

 

¹) Coniectan. in poetas lat. part alt. p. 15. Francofurti ad
Viadrum 1865.

