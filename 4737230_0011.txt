In Statii Silvarum locorum numero eorum, quibusv
emendandis in hoc meo excursu critico operam navavi,
praeter tales,¹ quos corruptos nec satis sanatos esse apparet,
inveniuntur nonnulli, tum qui (id quod in Statii Silvis est
rarissimum) neque in codicibus variantur neque adhuc usque
doctorum virorum suspicionem moverunt, tum qui ab edito-
ribus interpretibusque timidis nimisque cautis aut poetae
qualicunque interpretandi ratione vindicati aut in verborum
seriem revocati sunt. Quos licet et ipse quoquc quodam
modo explicari posse fatear, tamen viris artem criticam
factitantibus neque hac in re plane acquiescendum neque
speciem quandam probabilitatis laudandam esse iudico,
praesertim si traditae lectionis asperitas duritiaque nos
offendant et poetae usus dicendi observatus singulorumque
locorum similitudo perspicua emendationem eamque facilli-
mam nobis obtrudant. Quanquam interpretum illorum,
qui eiusmodi locos, qui in Silvis sunt permulti, ad carmi-
num faciendorum nimiam poetae festinationem quam ad
librariorum errores potius referendos minimeque mutandos
esse censent, sententiam et ego comprobarem meamque
Silvarum critice tractandarum normam facerem, si mani-
festum certumque esset omnes Statii eclogas hac compo-
nendi importuna celeritate aeque laborare, et si unum sal-
tem bonum codicem vel archetypum illum Poggianum for-
tuna nobis concessisset. Sed cum omnes deinceps eclogae
neque minimum eae, quas, velut Epicedium in patrem
suum (V c. 3.)‚ a Statio diu diligenterque elaboratas esse
constat, foedissimis librariorum erroribus sint depravatae
atque libri manu scripti, qui Silvas nobis tradiderunt, non

l

