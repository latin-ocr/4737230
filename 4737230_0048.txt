38
illustretur. Itaque Maduigius mutatione aliqua opus esse
ratus locum ita temptavit: ¹) ,Hunc tamen librum tu, Mar-
celle, defende, sed, si videtur, hactenus, si nimis re-
prehendemur,’ coniecturamque suam his explicavit: ,Contra
nimiam tantum reprehensionem defendi se cupit, lenem et
mediocrem aequo animo subiturus!

Qua emendatione verba certe sensum aliquem obtinent3
attamen ambigitur, an verum. Exceptio enim illa: ,sed,
si videtur, hactenus' per se suspecta et mira, praeser-
tim in extrema epistula, cum nihil amplius addatur, licet
ex veterum litteras claudendi more exspectetur, nimium
habet artificiosi et abrupti. Tum genus dicendi ipsum in
angustiis quibusdam videtur versari neque oratio eleganter
procedere3 nam maiore distinctione post ,hactenus' facta
verbisque, quae sequuntur, deletis, nemo quidquam ex sen-
tentia suspicabitur deesse. Idem Baehrensius quoque
videtur sensisse, qui Maduigii vestigia secutus verba corrupta
hunc in modum concepit: ,hunc tamen librum tu, M., de-
fendes, si videtur, set hactenus, si nimis reprehendemur!

Attamen utraque coniectura vocum ,sin minus’, in
quibus omnes libri consentiunt, quaeque omnium maxime
videntur esse genuinae, cum ipsae verbo ,reprehendemur’
antepositae aliud quoddam idque multo scitius reique et >
isti verbo ipsi commodius antitheton inchoaturae sint, pro·
pria forma ac vis delentur. Ad summam: locum sic re-
stituo:

’ ,Hunc tamen librum tu, Marcelle, defendes, et, si videtur,
laudemur3 sin minus: reprehendamur!

En habes sententiam tum concinniorem et teretiorem,
tum multo dilucidiorem atque epistulae clausulae magis
accommodatam. Poeta enim librum suum a Marcello
defensum iri pro certo habet, laudem vero aut re-
prehensionem arbitrio voluntatique amici lectorumque com-
mittit.

 

¹) Advers. crit. vol. ΙΙ p. 161.

