2

 

longius quam ad saeculum XV referant originem et mira-
bilibus corruptelis vitiisque redundent, vereor ne memoria
codicum nimis anxie retenta in contrarium convertamur
vitium, ut poetae ingenii elegantiaeque quidquam de-
trahamus aut versuum ex tempore componendorum facultati
et exercitationi bona fide obtrectemus. Quam Silvarum
perlustrandarum viam, qua Statii memoriae plerumque faci-
libus litterarum mutationibus quam artificiosis contortisque
interpretationibus potius consulendum esse censeo, eo minus
inire dubitavi, quod virorum doctorum, qui post Silvas a
Baehrensio editas huius ipsius editoris emendandi licentia
inconstantiaque tanquam stimulati, ut Grasberger, Ο. Mueller,
Polster, Koestlin, alii, Silvarum difficultates plurimas con-
iecturis expedire studuerunt, labores prorsus irritos fuisse,
vix quisquam contendet.

I 1, 28.

V. 25: ,Discitur e vultu, quantum tu mitior armis,
Qui nec in externos facilis saevire furores
Das Cattis Dacisque fidem. te signa ferente
Et minor in leges iret gener et Cato castris?

De iis, qui, velut Barthius et Wernsdorfius appro-
bante Queckio, interpretantur, verba ,in leges ire ca-
stris’ idem significare atque ,ultro castris decedere,
bellum deponere et in leges, in condiciones pacis a Do-
mitiano oblatas concedere’, qua interpretatione vocis ‚ca-
stris' difficultatem sustulisse sibi videntur, verba faciam
nulla, cum Baehrensius ¹) hanc setentiam feliciter redar-
guerit.

Neque ad traditam scripturam defendendam ullius mo· '
menti esse censeo allitterationem, quam vocant, verborum
,Cattis Cato castris’, cui Koestlinius2) plus aequo

 

¹) Mus. Rhen. vol. XXVIII p. 252.
²) Philol. vol. XXXV (1876) p. 501.

