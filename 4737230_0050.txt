40

in promptu habeo facillimam. Voce enim ,requiem’ ex-
trusa locum sic restituo: ,Et regimen bis sextus honos'
atque post vocem ,honos', ut par est, distinguo. Proinde
verba sic construenda sunt: ‚novi fasces subiere palatia et
hic bis sextus honos subiit imperium sive imperatorem,'
utrumque enim tolerat sensus. Emendationem meam usus
vocis ,regimen' comprobat3 de quo cf. Theb. XI 655:

...... ,Pro blanda potestas

Et sceptri male suadus amor! nunquamne priorum

Haerebunt documenta novis? iuvat ecce nefasto
Stare loco regimenque manu tractare cruentum3'

ibid. XII 89 et IV 536. Juven. XVI 543 Lucan. VH 126
et IX 345. Senec. Phoeniss. 1. Liv. IV 31, 5: ,nihil cen-
soria animadversio effecit, quominus regimen rerum ex
notata indigne domo peteretur'3 Val. MaX. I 1, 93 alia.

1v a, 6.

V. 1: ,Regia Sidoniae convivia laudat Elissae,
Qui magnum Aenean Laurentibus intulit arvis,
Alcinoique dapes mansuro carmine monstrat,
Aequore qui multo reducem consumpsit Ulixem.
Ast ego, cui sacrae Caesar nova gaudia cenae
Nunc primum dominaque dedit consurgere mensa,
Qua celebrem mea vota lyra, quas solvere grates
Sufficiam?

Verbum ,consurgere' v. 6 Marklando corruptelae
suspicionem iure iniecit, nam ab omni urbanitate dicendique
elegantia, ne dicam ratione alienum videri possit, si poeta
carmen suum eucharisticum, quod vocatur, ingressus, hono-
rem illum summum atque gaudium, quod ab imperatore ad
cenam sacram erat ascitus, hac in re potissimum fuisse
positum profiteatur, quod sibi Caesaris mensa surgere epu-
lasque relinquere licuerit, quasi huius copiae facultatisque
desiderio iamiam tabuisset. Ineptum igitur sine dubio hoc
dicendi genus est iudicandum emendationeque tollendum.

