34

 

tionem quamlibet ad istam spectantem latere. ¹) Itaque non
solum Marklandi ipsius commentum: ‚Et cuius (quoius)
saevi ferierunt Maenala planctus‘, qui quaenam ista
herois Arcadica fuerit ambigit, propter nimiam mutandi
licentiam sententiaeque obscuritatem repudiabimus, sed ne
Koestlinii ²) quidem coniecturam, qui Marklandi mutatio-
nibus probatis omnibus Atalantes questus et planctus
esse intellegendos censet, pluris faciemus, cum Atalante
non a coniuge vel amato suo fuerit derelicta, quae res
loci nostri condicione necessario efflagitatur, sed a filio
Parthenopaeo.

Eadem fere coniciendi via perobscura Duebnerus³)
est ingressus, qui pro verbis ,Et quamquam' scribi maluit
nomen ‚Acmoniam⁷. Quod denique ad Queckii⁴) Im-
hofiique⁵) loci interpretandi rationem attinet, qui ‚quam-
quam' a pronomine ‚quisquam' vel ,quisquis’ derivan-
dum versusque 49 sententiam vel sic concipiendam: ,et si
quam aliam uxorem saevi planctus maenada fecerunt’ vel
his complectendam esse censent: ,et quamcunque aliam
amore ardentem saevi planctus in furorem dederunt, velut
Didonem, Laodamiam, Alcyonam‚ alias,’ mihi quidem eius-
modi dicendi genus languidissimum et a Statii ingenio et
componendi facultate tam alienum videtur, ut me absur-
ditatem pluribus aperire pudeat.

Verumtamen nos exemplum aliquod tribus illis superio-
ribus accommodatum investigantes, quo Claudiae uxoris
fides etiam magis illustretur, voce ,maenada', qua nulla
est verior, ad duas heroides revocamur, quae ab uno

 

¹) Huic sententiae M. Hertzius quoque adstipulatus est, qui
illud ‚quamquam' dittographia ortum esse ratus versum 49 ita
restituendum censuit: ,Et quam (vael) saevi fecerunt maenada pl.,’
coll. Verg. Eclog. IX 28: ,Mantua vael miserae nimium vicina
Cremonae’ et Silv. V 2, 65.

²) Philol. vol. XXXVI p. 180.

³) Cf. Duebn. edit. adnot. ad h. v.

⁴) Edit. praef. pag. XXI.

⁵) De silv. St. cond. crit. p. 33.

