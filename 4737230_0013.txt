3

 

indulget3 immo hac re nostro quidem loco erroris suspicio
mea augetur.

Normam vero corruptelae, quae in voce ,castris’
latet, expediendae verissimam posuit Marklandus, qui
loci sententiam his comprehendit: ,Caesar in externa bella
facile impellebatur, tu contra das pacem Cattis Dacisque:
etiam in civilia et domestica cum Pompeio et Catone ille
prolapsus3 quae si tu gessisses, ultro illi tibi et tuis legibus
se submisissent. Deest igitur τῷ ,leges' epitheton, quod
mitem Domitianum praedicet. In hoc enim totus hic Statii
versatur locus, ut probet, quantum mitior armis Caesare
Domitianus! Attamen hoc postulatum suum ut coniectura
,iustas’ a Cruceo olim prolata expleret, viro sagacissimo
non magis quam aliis contigit medelas multo deteriores
proponentibus, velut Dan. Heinsio ,nostras', Bursiano
,castas', Hopfio ,in leges iuret gener et Cato
castas’ vel ,cedat'‚ Schradero ¹) ,castra’, Baehren-
sio ,pacis’, Grasberger02) ‚tristis', Ο. Muellero³)
,G a t tis’ conicientibus.

Longum est singulas has coniecturas refellere3 id unum
tamen mihi paucis perstringere liceat, quam male Muellero
emendatio successerit. Nam ut de molesto vocum ,et Cato
Cattis' sono taceam, versu superiore ipso Catti sunt ab·
soluti, quos proximo versu in comparationem revocare adeo
nihil cogit, ut superbia tumorque Romanorum prorsus pro-
hibeant, quippe qui tales fuerint, ut celeberrimos rei publicae
viros et imperatores externo hoste abiecto inferiores dici
nequaquam pati possent. Neque solitudo comparativi, minor’
virum doctissimum sollicitare debebat, cum ablativus
comparativus, quem desiderat, ex verbis ,te signa ferente’
sit repetendus, quo facto comparatio quoque ipsa multo
dignior reique magis accommodata nascitur, cum partes bel-
lantes ipsae inter se componantur.

 

¹) M. Hauptii Opusc. 111 p. 131.
¹) Fleckeiseni ann. v. CXV p. 419.
⁸) Electa Statiana, p. 10. Berol. 1882.

